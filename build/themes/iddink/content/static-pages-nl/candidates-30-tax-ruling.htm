[viewBag]
defaultContent = "<h1><strong>Wat houdt de 30%-regeling in?</strong></h1>

<p>Als je in het buitenland woont (en je hebt geen Nederlandse nationaliteit) kan Search It Recruitment je bemiddelen naar een werkgever in Nederland. Wij werken met veel internationaal georiënteerde opdrachtgevers. Helaas komen er bij deze nieuwe uitdaging vaak extra kosten kijken. Je zal op z’n minst een keer moeten afreizen naar Nederland. Daarnaast betaal je vaak bemiddelingskosten voor je nieuwe woning en tevens kosten voor het aanvragen van een verblijfsvergunning. Je nieuwe werkgever kan je op verschillende manieren tegemoet komen in deze kosten. Ze kunnen bijvoorbeeld de werkelijk gemaakte kosten vergoeden en/of gebruikmaken van de 30%-regeling (mits je hiervoor in aanmerking komt).</p>

<p>De 30%-regeling houdt in dat de werkgever 30% van het loon mag verstrekken als vergoeding voor het tijdelijke verblijf in Nederland. Deze vergoeding is onbelast. Om voor deze vergoeding in aanmerking te komen dien je wel te beschikken over deskundigheid die op de Nederlandse arbeidsmarkt niet of schaars aanwezig is. Dit noemen we een kenniswerker. De werkgever moet bij de belastingdienst het verzoek indienen om deze status aan je toe te kennen. Zodra je de status kenniswerker hebt kan de 30%-regeling voor je aangevraagd worden.</p>

<p><strong>Voorwaarden 30%-regeling:</strong></p>

<ul>
	<li>Je hebt een dienstbetrekking.</li>
	<li>Je hebt een specifieke deskundigheid die niet of nauwelijks is te vinden op de Nederlandse arbeidsmarkt. Een opleiding is echter geen verplichting.</li>
	<li>Je hebt een geldige beschikking. Bij de belastingdienst ben je dus door de werkgever geregistreerd als kenniswerker.</li>
	<li>Je woont in de 24 maanden vóór uw 1e werkdag in Nederland hemelsbreed meer dan 150 kilometer van de Nederlandse grens.</li>
</ul>

<p><strong>Inkomenseisen kennismigrant:</strong></p>

<ul>
	<li>Kennismigranten die 30 jaar of ouder zijn moeten bij indiensttreding op of na 1 januari 2018 voldoen aan het looncriterium exclusief 8% vakantiegeld van € 4.404 bruto per maand.</li>
	<li>Kennismigranten die 29 jaar of jonger zijn moeten bij indiensttreding op of na 1 januari 2018 voldoen aan het looncriterium exclusief 8% vakantiegeld van € 3.229 bruto per maand. Voor kennismigranten die tijdens hun dienstverband 30 jaar zijn geworden of nog zullen worden, blijft het lage looncriterium gelden, zolang zij voor dezelfde werkgever blijven werken.</li>
	<li>Voor in Nederland afgestudeerde studenten die binnen een jaar na het afronden van hun studie als kennismigrant in dienst treden, geldt ongeacht hun leeftijd een extra laag looncriterium. Voor 2018 is dit looncriterium gesteld op € 2.214 bruto per maand, exclusief 8% vakantiegeld. Dit looncriterium blijft gelden, ook als je van werkgever veranderd of 30 jaar wordt.</li>
</ul>

<p><strong>Welke standaarddocumenten heb je nodig?</strong></p>

<ul>
	<li>Kopie geldig paspoort.</li>
	<li>Engelstalige geboortecertificaat met apostille (max. 6mnd oud).</li>
	<li>Engelstalige huwelijkscertificaat met apostille of samenlevingscontract met apostille of ongehuwd verklaring met apostille (max. 6mnd oud).</li>
</ul>

<p>Afhankelijk van de nationaliteit kunnen er meer documenten nodig zijn.</p>

<p class=\"oc-text-spaced\"><strong>- <a href=\"https://www.searchitrecruitment.com/nl/kandidaten/werkvergunning\">Meer informatie over werkvergunningen</a></strong>
	<br><strong>- <a href=\"https://www.searchitrecruitment.com/nl/vacatures\">Ga naar vacatures</a></strong></p>"
meta_title = "30%-regeling | Kandidaten | Search It Recruitment"
meta_description = "Wat houdt de 30%-regeling precies in? Search It Recruitment legt het aan je uit."
hreflang_en = "candidates/30-tax-ruling"
hreflang_nl = "kandidaten/30-regeling"
title = "30% regeling"
==